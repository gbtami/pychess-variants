# ![gothic](https://github.com/gbtami/pychess-variants/blob/master/static/icons/capablanca.svg) Scacchi Gotici

![Gothic setup](https://github.com/gbtami/pychess-variants/blob/master/static/images/CVariantsGuide/Gothic.png)

Gli scacchi gotici sono stati creati da Ed Trice nel 2000. Nel 2019, il nome è stato cambiato in Scacchi Trice. Il gioco utilizza gli stessi pezzi e la stessa scacchiera 10 x 8 degli scacchi Capablanca, ma ha una diversa posizione iniziale. 

## Regole

Si gioca su una scacchiera 10 x 8, con colonna extra per il nuovo Cardinale (Cavallo/Alfiere) e Maresciallo (Cavallo/Torre) tra l'Alfiere e il Cavallo. Il Cardinale è sul lato di donna, il Maresciallo su quello di re. Per arroccare, il Re si muove di tre case invece di due. I pedoni possono promuovere anche a Cardinale e Maresciallo.

## Nuovi pezzi

### Cardinale

![Archbishop](https://github.com/gbtami/pychess-variants/blob/master/static/images/CVariantsGuide/Princesses.png)

Vari simboli utilizzati per il Cardinale. (Nota che il Falco è utilizzato solo per gli scacchi Seiwaran)

![Archbishop moves](https://github.com/gbtami/pychess-variants/blob/master/static/images/CVariantsGuide/Archbishop.png)

Il Cardinale (in notazione inglese "A") è un pezzo ibrido che unisce le mosse dell'Alfiere e del Cavallo. Un nome generico con cui è conosciuto questo pezzo eterodosso nell'ambito delle varianti è "principessa" ma si può trovare con molti altri nomi.

Il pezzo è spesso simboleggiato da una combinazione tra un Cavallo e un Alfiere; la maggior parte delle varianti non specifica come il pezzo dovrebbe apparire (ecco perché offriamo diversi set di pezzi tra cui scegliere).

L'unicità del Cardinale sta nel fatto che può dare scacco matto da solo, senza l'aiuto di nessun altro pezzo, cosa che si può comprendere se si osservano i suoi movimenti.

Il Cardinale è considerato un po' più forte di una Torre, ma di minore valore rispetto ad un Maresciallo o una Donna.

### Maresciallo

![Chancellor](https://github.com/gbtami/pychess-variants/blob/master/static/images/CVariantsGuide/Empresses.png)

Vari simboli utilizzati per il Maresciallo. (Nota che l'Elefante è utilizzato solo per gli scacchi Seiwaran)

![Chancellor moves](https://github.com/gbtami/pychess-variants/blob/master/static/images/CVariantsGuide/Chancellor.png)

Il Maresciallo (in notazione inglese "C") è un pezzo ibrido che unisce le mosse della Torre e del Cavallo. Nel contesto delle varianti, questo pezzo eterodosso è conosciuto come "imperatrice" ma si può trovare con molti altri nomi.

Il pezzo è spesso simboleggiato da una combinazione tra un Cavallo e Torre; la maggior parte delle varianti spesso non specifica come dovrebbe apparire il pezzo (ecco perché offriamo diversi set di pezzi tra cui scegliere).

Un Maresciallo è considerato migliore di un Cardinale, ma equivalente o leggermente inferiore a una Donna.

### Strategia

Si sa relativamente poco su molte delle varianti qui giocate. La creatività e l'attenzione ai dettagli sono sempre importanti. E quindi i seguenti consigli sono provvisori.

Cerca di non fare mosse di sviluppo "di routine". A volte vale la pena spendere più tempo per riposizionare pochi pezzi in modo ottimale, piuttosto che sviluppare molti pezzi in modo subottimale in meno tempo. Anche le varianti che sembrano assomigliare agli scacchi non possono essere giocate con mosse di routine negli scacchi per molto tempo.

Continuate a giocare e se scoprite qualcosa, fatecelo sapere!
