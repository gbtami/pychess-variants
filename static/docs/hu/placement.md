# ![Placement ikon](https://github.com/gbtami/pychess-variants/blob/master/static/icons/placement.svg) Pre-Sakk (Bronstein-sakk) (Placement Chess)

A Pre-Sakk egy sakkvariáns, ami [Benkő Pál](https://hu.wikipedia.org/wiki/Benk%C5%91_P%C3%A1l) által vált ismertté, azonban az eredeti ötletet ő [David Bronstein](https://en.wikipedia.org/wiki/David_Bronstein)nek tulajdonította. ([forrás](http://www.quantumgambitz.com/blog/chess/cga/bronstein-chess-pre-chess-shuffle-chess))

A standard sakktól annyiban tér el, hogy a tisztek kezdőpozícióját a játékosok választhatják meg. Először a világos, aztán a sötét játékos helyez el egy bábut, és így tovább felváltva. A sáncolás csak akkor lehetséges, ha a király és a bástya az eredeti helyére kerül.

A játék ezen az oldalon **Placement Chess** néven elérhető, melynek jelentése "Elhelyezési sakk", ami a bábuk játékosok általi táblára helyezésére utal. Nem összekeverendő a chessvariants oldalán ismertetett [Placement](https://www.chessvariants.org/play/placement-chess)-tel.
