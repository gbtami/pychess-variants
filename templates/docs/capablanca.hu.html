<h1 id="capablanca-ikonhttpsgithubcomgbtamipychess-variantsblobmasterstaticiconscapablancasvg-capablanca-sakk-capablanca-chess"><img src="https://www.pychess.org/static/icons/capablanca.svg" alt="Capablanca ikon" /> Capablanca-sakk (Capablanca Chess)</h1>
<p><img src="https://www.pychess.org/static/images/CVariantsGuide/Capablanca.png" alt="Capablanca ábra" /></p>
<p>A Capablanca-sakkot a sakkvilágbajnok José Raúl Capablanca alkotta meg az 1920-as években. A játékot 10x8-as táblán játsszák és két új, hibrid bábut is behoz a játékba.</p>
<h2 id="szabályok">Szabályok</h2>
<ul>
<li>Sáncoláskor a király három mezőt lép az eltérő táblaméret miatt.</li>
<li>A gyalogok érsekké vagy kancellárrá is átváltoztathatók.</li>
</ul>
<p>A további szabályok a már standard sakkban megszokottak.</p>
<h2 id="új-bábuk">Új bábuk</h2>
<p>Az érsek a vezérszárnyon, a kancellár a királyszárnyon helyezkedik el (a futó és a huszár között).</p>
<h3 id="érsek-archbishop">Érsek (Archbishop)</h3>
<p><img src="https://www.pychess.org/static/images/CVariantsGuide/Princesses.png" alt="Érsek bábuk" /></p>
<p>Többféle figurával is szokták ábrázolni (a sólyom csak egy másik variánsban, az S-sakkban van).</p>
<p><img src="https://www.pychess.org/static/images/CVariantsGuide/Archbishop.png" alt="Érsek ábra" /></p>
<p>Az érsek (angolul: <em>Archbishop</em>) a huszár és a futó kombinációja. Az érsek az egyedüli bábu, amely képes egymagában mattot adni.</p>
<p>A bástyánál egy kicsit értékesebb bábu, de kevésbé értékes, mint a kancellár és a vezér.</p>
<p>A játszmák során <strong>A</strong> betűvel jegyezzük, ami az angol Archbishop szó rövidítése.</p>
<h3 id="kancellár">Kancellár</h3>
<p><img src="https://www.pychess.org/static/images/CVariantsGuide/Empresses.png" alt="Kancellár bábuk" /></p>
<p>Többféle figurával is szokták ábrázolni (az elefánt csak egy másik variánsban, az S-sakkban van).</p>
<p><img src="https://www.pychess.org/static/images/CVariantsGuide/Chancellor.png" alt="Kancellár ábra" /></p>
<p>A kancellár (angolul: <em>Chancellor</em>) a huszár és a bástya kombinációja.</p>
<p>Értékesebb bábu, mint az érsek, de értéke kisebb vagy egyenlő, mint a vezéré.</p>
<p>A játszmák során <strong>C</strong> betűvel jegyezzük, ami az angol Chancellor szó rövidítése.</p>