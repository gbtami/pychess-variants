<h1 id="orda-ikonhttpsgithubcomgbtamipychess-variantsblobmasterstaticiconsordasvg-orda-sakk-horda-sakk"><img src="https://www.pychess.org/static/icons/orda.svg" alt="Orda ikon" /> Orda sakk (Horda sakk)</h1>
<p><img src="https://www.pychess.org/static/images/CVariantsGuide/Orda.png" alt="Orda ábra" /></p>
<p><img src="https://www.pychess.org/static/images/CVariantsGuide/OrdaLegend_HU.png" alt="Orda ábra" /></p>
<p>Az Orda sakk egy sakkvariáns, amit <a href="https://github.com/CouchTomato87"><em>Couch Tomato</em></a> tervezett 2020-ban. A cél egy asszimetrikus sakkjáték megteremtése volt két különböző sereggel. A játékot <a href="https://en.wikipedia.org/wiki/Chess_with_different_armies">Ralph Betza sakkvariánsa</a> inspirálta, de a cél az volt, hogy a játék tematikája is visszaköszönjön a játékmenet során. A tematika ebben az esetben a Mongol Birodalom lovas hadseregei, melyeket Hordának (Ordának) hívtak. Ebből következik, hogy a Horda mozgása a huszárlépésen alapul, így az erősebb egységek L-alakzatban lépnek. A játékban a Horda aranyszínű, ez az <a href="https://hu.wikipedia.org/wiki/Arany_Horda">Arany Hordát</a> szimbolizálja, mely a Mongol Birodalom része volt.</p>
<p>A másik fél a standard sakkból ismert készlettel játszik, fehér színnel, ezt a készletet jelen esetben <em>Királyság</em>nak nevezzük, hogy a tematikába jobban illeszkedjen.<br />
 </p>
<h2 id="általános-szabályok">Általános szabályok</h2>
<ol>
<li>A kezdőállás a fenti képen látható. Az új bábuk ellenére a Horda bábui a standard sakk bábuit tükrözik (az előretolt gyalogsor kivételével).</li>
<li>A közös tulajdonságú bábuk a két sereg között a gyalogok és a királyok (a Horda királyát <em>Kán</em>nak nevezzük).</li>
<li>A Királyság (fehér) lép először.</li>
<li>A Horda (arany) nem sáncolhat.</li>
<li>Mivel a Horda gyalogjai a 3. sorban kezdenek, ezért nekik nincs lehetőségük kettőt lépni, illetve <em>en passant</em> sem lehet őket leütni. A Királyság gyalogjai a sakkból már ismert módon léphetnek kettőt kezdetben, illetve <em>en passant</em> is leüthetők.</li>
<li>Mindkét sereg gyalogjai csak vezérré vagy kesikké változtathatók át.</li>
<li>Egy új módja is van a győzelem megszerzésének, melyet úgy nevezünk, hogy <strong>tábormatt</strong>. Ez akkor következik be, ha a saját királyunkat az utolsó sorba (az ellenfél táborába) bevisszük, anélkül, hogy ott sakkban lenne.</li>
<li>A többi szabály, mint pl. a patt illetve a lépésismétlés ugyanúgy érvényben van itt is.</li>
</ol>
<h2 id="horda-bábuk">Horda bábuk</h2>
<p>Négy sajátos egysége van a Hordának: a lándzsás, a lovas íjász, a jurta és a kesik. Ez utóbbi viszont kivétel, mert a Királyság kesikhez juthat egy gyalog átváltoztatása által. A kesik a Horda legerősebb egysége (huszár + király kombinációja). A jurta relatíve gyenge egység a vezérhez képest (egyet átlóban vagy előre tud lépni/ütni). A Horda királyának neve <strong>kán</strong>, mely ugyanúgy lép és üt, mint a sakk királya, az egység sajátos neve és kinézete pusztán esztétikai, hogy a tematikába jobban illeszkedjen. A lándzsás és az íjász abból a szempontból egyediek, hogy másképpen lépnek és másképpen ütnek. Mivel a Horda lovas hadseregen alapul, ezért a lándzsás és az íjász is huszárlépésben (L-alakzat) mozog. Azonban a lándzsás úgy üt, mint a bástya (vízszintesen és függőlegesen), az íjász pedig úgy üt, mint a futó (átlóban).</p>
<table>
<thead>
<tr>
<th id="**horda**_bábu"><strong>Horda</strong> bábu</th>
<th id="lépés">Lépés</th>
<th id="ütés">Ütés</th>
<th id="megfelelője_a_standard_készletben_(**királyság**)">Megfelelője a standard készletben (<strong>Királyság</strong>)</th>
</tr>
</thead>
<tbody>
<tr>
<td>Jurta</td>
<td>“Egyet átlóban vagy előre”</td>
<td>“Egyet átlóban vagy előre”</td>
<td>Vezér</td>
</tr>
<tr>
<td>Íjász</td>
<td>Huszár</td>
<td>Futó</td>
<td>Futó</td>
</tr>
<tr>
<td>Lándzsás</td>
<td>Huszár</td>
<td>Bástya</td>
<td>Bástya</td>
</tr>
<tr>
<td>Kesik</td>
<td>Huszár+Király</td>
<td>Huszár+Király</td>
<td>Huszár</td>
</tr>
</tbody>
</table>
<p>A részletes ábrák lentebb. A zöld pontok a lépést jelölik, a pirosak az ütést a sárgák pedig mindkettőt.<br />
 </p>
<h3 id="jurta-y">Jurta (Y)</h3>
<p><img src="https://www.pychess.org/static/images/CVariantsGuide/Yurt.png" alt="Jurta ábra" /></p>
<p>A <em>jurta</em> (angolul: <em>yurt</em>) egyet lép/üt átlóban vagy előre (ugyanúgy, mint az ezüsttábornok a sógiban). Ebből a bábuból csak egy van a táblán, a vezér vonalában, de a vezérrel ellentétben az a leggyengébb bábu a gyalogot leszámítva. Ugyanakkor nem kell alábecsülni, mert ugyanúgy tud lépni és ütni is, és hasznos lehet a gyalogok védelmezésére.</p>
<p>A jurta a mongolok mobilizálható otthona volt. A seregek támogatásában is fontos szerepe volt, ezt hivatott szimbolizálni ez a bábu.</p>
<h3 id="kesik-h">Kesik (H)</h3>
<p><img src="https://www.pychess.org/static/images/CVariantsGuide/Kheshig.png" alt="Kesik ábra" /></p>
<p>A <em>kesik</em> (angolul: <em>khesig</em>) egy hibrid bábu, amely a huszár és a király lépés- és ütéslehetőségeivel is rendelkezik. (Ez a bábu <em>kentaur</em> néven is ismert más, nem standard sakk készletekben). A huszárral egyvonalban kezd és a Horda legerősebb egysége. Kettő van belőlük és érdemes vigyázni rájuk, mert fontos szerepük van a közép- és végjátékban.</p>
<p>A <em>kesik</em>ek a mongol uralkodói családok elit testőrsége volt. Ennek megfelelően, a játékban <em>kán</em> mattolása rendkívül nehéz anélkül, hogy legalább az egyik kesik leütésre kerülne.</p>
<h3 id="lovas-íjász-a">Lovas íjász (A)</h3>
<p><img src="https://www.pychess.org/static/images/CVariantsGuide/Archer.png" alt="Lovas íjász ábra" /></p>
<p>A lovas íjász (vagy röviden csak <em>íjász</em>) (angolul: <em>archer</em>) L-alakzatban lép (mint a huszár), de átlóban üt (mint a futó). Mivel az íjász mozgása nem kötődik mindig azonos színű mezőhöz, ezért értékesebb, mint a futó.</p>
<p>A lovas íjászok a mongol sereg egyik alapvető egységei voltak. A bátorságuk és a sebességük (mint lovasok) komoly fenyegetést jelentettek.<br />
 </p>
<h3 id="lándzsás-l">Lándzsás (L)</h3>
<p><img src="https://www.pychess.org/static/images/CVariantsGuide/Lancer.png" alt="Lándzsás ábra" /></p>
<p>A lándzsás (angolul: <em>lancer</em>) L-alakzatban lép (mint a huszár), de vízszintesen vagy függőlegesen üt (mint a bástya). A lándzsás általánosságban a bástyánál gyengébbnek tekinthető, ami a végjátékban hangsúlyos lehet, hiszen ütés hiányában kevesebb mezőt tud lépni, mint a bástya. A játszma elején azonban, amíg a bástya nem tud olyan gyorsan támadásba lendülni, a lándzsás a mozgása miatt előnyös lehet, amit érdemes kihasználni.</p>
<p>A lándzsások a mongol sereg egyik alapvető egységei voltak az íjászok mellett.<br />
 </p>
<h2 id="a-bábuk-értéke">A bábuk értéke</h2>
<p>A pontos értékek nem ismertek. Az alábbi értékek a számítógép (Fairy-Stockfish) által használt értékek és nem feltétlenül Orda-specifikusak.</p>
<table>
<thead>
<tr>
<th id="királyság">Királyság</th>
<th id="érték_(korai_/_késői)">Érték (korai / késői)</th>
<th id="horda">Horda</th>
<th id="érték_(korai_/_késői)">Érték (korai / késői)</th>
</tr>
</thead>
<tbody>
<tr>
<td>Gyalog</td>
<td>120 / 213</td>
<td>Gyalog</td>
<td>120 / 213</td>
</tr>
<tr>
<td>Vezér</td>
<td>2538 / 2682</td>
<td>Jurta</td>
<td>630 / 630</td>
</tr>
<tr>
<td>Futó</td>
<td>825 / 915</td>
<td>Lovas íjász</td>
<td>1100 / 1200</td>
</tr>
<tr>
<td>Huszár</td>
<td>781 / 854</td>
<td>Kesik</td>
<td>1800 / 1900</td>
</tr>
<tr>
<td>Bástya</td>
<td>1276 / 1380</td>
<td>Lándzsás</td>
<td>1050 / 1250</td>
</tr>
</tbody>
</table>
<p>Vagy egyszerűsített értékekkel kifejezve (megközelítőleg):</p>
<table>
<thead>
<tr>
<th id="királyság">Királyság</th>
<th id="érték">Érték</th>
<th id="horda">Horda</th>
<th id="érték">Érték</th>
</tr>
</thead>
<tbody>
<tr>
<td>Gyalog</td>
<td>1</td>
<td>Gyalog</td>
<td>1</td>
</tr>
<tr>
<td>Vezér</td>
<td>9</td>
<td>Jurta</td>
<td>2</td>
</tr>
<tr>
<td>Futó</td>
<td>3</td>
<td>Lovas íjász</td>
<td>4</td>
</tr>
<tr>
<td>Huszár</td>
<td>3</td>
<td>Kesik</td>
<td>7</td>
</tr>
<tr>
<td>Bástya</td>
<td>5</td>
<td>Lándzsás</td>
<td>4</td>
</tr>
</tbody>
</table>
<h2 id="stratégia">Stratégia</h2>
<p>A játék még friss, tehát még nincsenek kiforrott stratégiák. Az adatok nagy része a számítógépes (Fairy-Stockfish) játszmákon illetve elemzéseken alapulnak.</p>
<p>A Horda kánja nem sáncolhat. Azonban a Horda megnyitások alapvető összetevője a kán g7-re juttatása, ideálisan az első négy lépésen belül. A számítógép a játszmák 56%-ban Kf7-tel nyitott.</p>
<p>A Királyság számára a d4, g3 és a b3 a leggyakoribb megnyitás, ebben a sorrendben.</p>
<p>A Horda legnagyobb gyengesége, hogy a lándzsások és az íjászok nem tudják fenntartani a fenyegetést, hiszen ha közben őket támadják és vissza kell lépniük, elveszítik az előző ütési lehetőségüket (az eltérő ütések és lépések miatt). Ezt a Királyságnak fontos kihasználni a játszma során.</p>
<h3 id="megnyitások">Megnyitások</h3>
<p>Az alábbiak az első néhány lépés elemzésén alapulnak, melyeket a számítógép (Fairy-Stockfish) játszott önmaga ellen.</p>
<p>Fehér = Királyság</p>
<p>Arany = Horda</p>
<table>
<thead>
<tr>
<th id="fehér_megnyitás">Fehér megnyitás</th>
<th id="játszmák_%_(db)">Játszmák % (db)</th>
<th id="fehér_győzelem_%">Fehér győzelem %</th>
<th id="arany_győzelem_%">Arany győzelem %</th>
<th id="arany_válaszlépés">Arany válaszlépés</th>
</tr>
</thead>
<tbody>
<tr>
<td>d4</td>
<td>38%    (47)</td>
<td>45%</td>
<td>38%</td>
<td>Kf7 ~= c5 &gt;&gt; Hb7</td>
</tr>
<tr>
<td>g3</td>
<td>24% (30)</td>
<td>33%</td>
<td>43%</td>
<td>Kf7 &gt;&gt; d5</td>
</tr>
<tr>
<td>b3</td>
<td>14% (18)</td>
<td>33%</td>
<td>44%</td>
<td>Kf7 &gt;&gt; Lc7</td>
</tr>
<tr>
<td>e3</td>
<td>11% (14)</td>
<td>50%</td>
<td>50%</td>
<td>Kf7 ~50%-ban</td>
</tr>
<tr>
<td>d3</td>
<td>6% (8)</td>
<td>25%</td>
<td>25%</td>
<td>e5 ~=Kf7</td>
</tr>
<tr>
<td>Nf3</td>
<td>3% (4)</td>
<td>25%</td>
<td>50%</td>
<td>e5 minden esetben</td>
</tr>
<tr>
<td>e4</td>
<td>2% (3)</td>
<td>33%</td>
<td>67%</td>
<td>d5</td>
</tr>
<tr>
<td>c4</td>
<td>1% (1)</td>
<td>100%</td>
<td>0%</td>
<td>Kf7</td>
</tr>
</tbody>
</table>
<p>Alább a leggyakoribb megnyitások. Az utolsó, zárójelbe tett lépések azok, ahol leginkább elkezdődnek a variációk.</p>
<p><strong>Benkő megnyitás</strong> - Leggyakoribb megnyitás</p>
<ol>
<li>g3 Kf7</li>
<li>e4 Kg7</li>
<li>(Bd3 vagy Nf3) …</li>
</ol>
<p><img src="https://www.pychess.org/static/images/CVariantsGuide/BenkoCastle.png" alt="Benkő megnyitás ábra" /></p>
<p><em>Kán védelmezése a g7-re lépéssel</em></p>
<p><strong>Stockfish védelem - Zárt variáció</strong></p>
<ol>
<li>d4 c5</li>
<li>dxc5 <em>bxc5</em></li>
<li>c4 Kf7</li>
<li>(Nc3) …</li>
</ol>
<p><strong>Stockfish védelem - Nyílt variáció</strong></p>
<ol>
<li>d4 c5</li>
<li>dxc5 <em>dxc5</em></li>
</ol>
<p><strong>Stockfish védelem - Vezérszárnyon támadás</strong></p>
<ol>
<li>d4 c5</li>
<li><em>e3</em> cxd4</li>
<li>exd4 b5</li>
<li>b3 Kf7</li>
<li>c4</li>
</ol>
<p><img src="https://www.pychess.org/static/images/CVariantsGuide/QueensidePush.png" alt="Stockfish Védelem Vezérszárny ábra" /></p>